# -*- mode: mandoku-view; -*-
#+TITLE: 復古編
#+DATE: 2017-03-23 11:02:55.500203
#+PROPERTY: ID KR1j0031
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 18
<pb:KR1j0031_WYG_018-1a>¶
　　欽定四庫全書¶
¶
　　歴代鐘鼎彞器款識法帖卷十八¶
¶
　　宋　薛尚功　撰¶
¶
　　秦器款識¶
¶
　　璽　權　斤¶
¶
　　漢器款識¶
¶
　　鐘　甬　鈁　鼎　鼒¶
¶
　　秦璽一¶
¶
<pb:KR1j0031_WYG_018-1b>¶
¶
¶
¶
¶
¶
¶
¶
¶
¶
<pb:KR1j0031_WYG_018-2a>¶
¶
　　右璽文按集古印格云石本在畢景傳家其文𤣥妙淳¶
古無過於此雖龍飛鳯翥不足以擬其勢摹印之祖也¶
¶
¶
¶
¶
¶
¶
¶
¶
¶
¶
<pb:KR1j0031_WYG_018-2b>¶
¶
　　璽二　向巨源傳本¶
¶
¶
¶
¶
¶
¶
¶
¶
¶
<pb:KR1j0031_WYG_018-3a>¶
¶
　　璽三　蔡仲平傳本¶
¶
¶
¶
¶
¶
¶
¶
¶
<pb:KR1j0031_WYG_018-3b>¶
¶
　　右二璽文本只一器緣傳模字畫不同形制大小有異¶
因並刻之亦疑以傳疑之意也按集古印格序云秦取¶
趙氏藍田玉命丞相李斯書作魚鳥之狀刻為璽文曰¶
受命于天既壽永昌歴代傳之以為國寶及始皇帝惡¶
璽之音與死同遂易璽曰寶曰印曰章云¶
¶
¶
¶
<pb:KR1j0031_WYG_018-4a>¶
¶
　　秦權¶
¶
¶
¶
¶
¶
¶
¶
¶
¶
¶
<pb:KR1j0031_WYG_018-4b>¶
¶
¶
¶
¶
¶
　　平陽斤¶
¶
¶
¶
<pb:KR1j0031_WYG_018-5a>¶
¶
¶
¶
¶
¶
¶
　　考古云按秦本紀始皇廿六年平六國號皇帝一法度¶
衡石丈尺丞相綰者王綰也二世元年皇帝曰金石刻¶
盡始皇所為也今襲號而金石刻辭不稱始皇帝其於¶
<pb:KR1j0031_WYG_018-5b>¶
久逺也如後嗣為之者不稱成功盛徳丞相臣斯臣去¶
疾御史大夫臣徳言請具刻書刻石因明白矣臣昧死¶
請制曰可始言金石刻而卒止言刻石據權之文云故¶
刻左則史記石字當為左也丞相去疾者徐廣曰姓馮¶
又古器物銘云世所謂秦權至多銘文悉同歐陽集古¶
録載秘閣校理文同家有二銘其一乃銅環上有銘循¶
環列之不知為何器余當考之亦權也案班固漢書律¶
歴志五權之制圜而環之令之肉陪好者周旋無端周¶
<pb:KR1j0031_WYG_018-6a>¶
而復始無窮已也孟康注以謂錘之形如鐶也然古權¶
亦有如今稱錘相似者葢形製不一各從其便耳¶
¶
¶
¶
¶
　　漢¶
¶
　　周陽侯鍾¶
<pb:KR1j0031_WYG_018-6b>¶
¶
¶
¶
¶
¶
¶
¶
¶
¶
　　右銘藏歐陽文忠公家銘曰周陽家金鐘漢器亦有周¶
陽侯甗葢一時器也¶
¶
¶
<pb:KR1j0031_WYG_018-7a>¶
¶
¶
¶
¶
¶
　　谷口甬¶
¶
¶
¶
¶
<pb:KR1j0031_WYG_018-7b>¶
¶
¶
¶
¶
¶
¶
¶
¶
¶
¶
¶
<pb:KR1j0031_WYG_018-8a>¶
¶
¶
¶
¶
¶
¶
¶
¶
¶
¶
<pb:KR1j0031_WYG_018-8b>¶
¶
¶
¶
¶
¶
　　谷口銅甬¶
¶
　　容十升¶
¶
　　始元四年¶
¶
　　南方¶
¶
<pb:KR1j0031_WYG_018-9a>¶
　　左馮翊造¶
¶
　　谷口銅甬容十升¶
¶
　　重卌斤甘露元年¶
¶
　　十月計掾章平¶
¶
　　左馮翊府¶
¶
　　北方概南¶
¶
　　右古器物銘云谷口銅甬舊藏劉原父家一器而再刻¶
銘始歐陽公集古録金石遺文自三代以來法書皆備¶
<pb:KR1j0031_WYG_018-9b>¶
獨無西漢文字求之累年不獲㑹原父守長安長安故¶
都多古物竒器原父好竒博識皆求而藏去㝡後得斯¶
器及行鐙博山香爐模其銘文以遺歐陽公於是西漢¶
之書始傳于世矣葢收藏古物實始於原父而集録前¶
代遺文亦自歐陽公發之後來學者稍稍知捜抉竒古¶
皆二公之力也¶
¶
¶
<pb:KR1j0031_WYG_018-10a>¶
¶
　　武安侯鈁¶
¶
¶
¶
　　武安侯家銅鈁一容一石二斗重四十二斤苐一¶
¶
　　右武安侯鈁銘不知所從得按漢書景帝後三年田蚡¶
封武安侯又楚思王子㥅元始中再封武安侯器銘無¶
年月未知果誰所作又按帝紀楚懷王嘗封髙祖為武¶
安侯然騐其刻畫疑非髙祖時器¶
¶
　　李氏鼎¶
¶
<pb:KR1j0031_WYG_018-10b>¶
¶
¶
　　銘二字曰李氏按此器圜弇上而耳外附質素無文與¶
汾隂寶鼎相類其字畫亦作漢蹟李氏顯於兩漢者如¶
西漢之李廣李陵東漢之李固李膺皆聞家華族甚多¶
此但紀姓而不書名葢未可考其為誰歟¶
¶
¶
¶
　　鮑氏鼎¶
¶
¶
<pb:KR1j0031_WYG_018-11a>¶
¶
　　右銘二字曰鮑氏以不著名故未詳其為誰也¶
¶
　　汾隂侯鼎¶
¶
¶
¶
¶
¶
　　右鼎得於鄠縣民家井中鼎小似古陪鼎以羞膷臐膮¶
者也刻其側曰汾隂侯汾隂侯葢漢御史大夫周昌也¶
以髙帝六秊封汾隂侯昌卒謚悼侯其子開方嗣謚哀¶
侯未知此昌之鼎與開方之鼎歟劉原父作賛曰昌以¶
<pb:KR1j0031_WYG_018-11b>¶
直聞刺主桀紂權擁趙孤見□母后勢有不行非智之¶
陋兄弟競爽是□有後¶
¶
　　定陶鼎¶
¶
¶
¶
¶
¶
¶
<pb:KR1j0031_WYG_018-12a>¶
¶
¶
¶
¶
¶
¶
　　按漢十二年孝恵帝即位始詔郡國諸侯王各立髙廟¶
而是鼎於葢間有髙廟二字其字畫復有變篆為隸之¶
<pb:KR1j0031_WYG_018-12b>¶
體是其為髙廟祀器無疑也又曰定陶廟者葢漢初有¶
天下旌功臣以定陶之地封彭越而王之是為梁王而¶
其國則定陶也越既叛命乃削其地更以封髙祖之子¶
恢是為定陶共王恢其在恵帝即位之初許立髙廟則¶
正恢之世也¶
¶
　　汾隂宫鼎¶
¶
¶
¶
　　汾隂供官銅鼎葢二十枚重三斤八兩¶
¶
¶
¶
<pb:KR1j0031_WYG_018-13a>¶
¶
¶
¶
¶
　　汾隂供官銅鼎二十枚容斗重十斤¶
¶
　　汾隂宫銅鼎一容一斗重十斤¶
¶
　　平陽一斗鼎重十斤¶
¶
　　第廿三¶
¶
　　按前漢地里志河東郡屬縣有汾隂有平陽而平陽有¶
<pb:KR1j0031_WYG_018-13b>¶
鐵宫此曰汾隂宫則宫之在汾隂者也考其銘識既曰¶
汾隂供官銅鼎二十枚又曰汾隂宫銅鼎一者二十所¶
以舉供官之數而一者舉其隸于宫者也又曰平陽一¶
斗鼎葢平陽有鐵宫此乃紀所鑄之地耳曰第二十三¶
者總其器之在汾隂者為之次不必言鼎也按西漢郊¶
祀志云孝武皇帝始建上下之祀營泰畤于甘泉定后¶
土於汾隂而神祗安之則作宫于汾隂者以祀后土之¶
所是宜有列鼎之薦而此特其一器耳銘文稱供官銅¶
<pb:KR1j0031_WYG_018-14a>¶
鼎亦又明朝廷祀典之物非私享也¶
¶
¶
¶
¶
¶
¶
¶
¶
<pb:KR1j0031_WYG_018-14b>¶
¶
¶
¶
¶
¶
¶
¶
¶
¶
¶
¶
¶
<pb:KR1j0031_WYG_018-15a>¶
¶
　　按孝成帝乃孝元之子西漢第九帝也是鼎雖孝成廟¶
器乃造于孝哀即位之三年其銘又有曰建平三年十¶
月工王襃造葢孝哀即位改號建平而孝哀又嗣服孝¶
成也¶
¶
¶
¶
¶
　　好畤鼎¶
<pb:KR1j0031_WYG_018-15b>¶
¶
¶
¶
¶
¶
¶
¶
¶
¶
¶
<pb:KR1j0031_WYG_018-16a>¶
¶
¶
¶
¶
¶
¶
¶
¶
¶
¶
¶
<pb:KR1j0031_WYG_018-16b>¶
¶
　　博古録云按畤封土也冡而祀之在昔秦襄以攻西戎¶
始祀少昊作西畤秦文夢黄蛇口止于鄜又為鄜畤秦¶
宣於渭南祠青帝曰密畤秦靈於吳陽祠黄帝曰上畤¶
祠炎帝曰下畤此畤之所由興也及始皇更游歴祀名¶
山大川遂祠八神一曰天主二曰地主三曰兵主四曰隂¶
主五曰陽主六曰月主七曰日主八曰時主而地主之祠¶
葢在泰山之下梁父之地以天好隂祠之必于髙山之¶
下故又謂之好畤漢祖有天下覩雍之四畤曰吾聞天¶
<pb:KR1j0031_WYG_018-17a>¶
有五帝而四何也葢是秦襄有白帝之畤秦文有黄帝¶
之畤秦宣有青帝之畤秦靈復有黄帝炎帝之畤而獨¶
無黒帝之畤也又曰吾知之矣待我而具五也乃祠黒¶
帝於是後世成有五畤之祠至武帝時幸五畤因獲白¶
麟以昭神休而旌其年為元狩則好畤起于秦而事於¶
漢也是鼎乃好畤供厨之器而形制則漢物也又其名¶
長樂飼官則知漢物明矣葢長樂者漢宫也昔樗里子¶
塟渭南其治時語於人曰吾墓後百嵗當有天子之宫¶
<pb:KR1j0031_WYG_018-17b>¶
夾其左右後漢興而長樂宫乃在其墓東則長樂飼官¶
乃漢官名置官以祠神於古實不廢也又按吕氏攷古¶
云此鼎有銘十有五字在腹廿二字在葢器文云好畤¶
供厨鼎葢文曰好畤苐百三十又曰長樂苐四百廿五¶
大囬中苐八百六十好畤在雍東秦以來郊上帝長樂¶
未央建章皆在長安囬中言在汧三輔黄圖云大官從¶
帝行幸移用其器而次苐不一皆刻以記之備淆錯也¶
¶
<pb:KR1j0031_WYG_018-18a>¶
¶
　　上林鼎¶
¶
¶
¶
¶
¶
¶
¶
¶
¶
　　右銘不知所從得銘有監工李負芻按後漢紀無二名¶
者此鼎葢西漢器也¶
¶
<pb:KR1j0031_WYG_018-18b>¶
¶
　　侈耳鼒¶
¶
¶
¶
¶
¶
　　右銘藏新平張氏銘云厶方司正不知何謂¶
¶
¶
¶
¶
¶
　　右銘二字曰髙奴髙奴者上郡地名也¶
¶
　　歴代鐘鼎彞器欵識法帖卷十八¶
¶
